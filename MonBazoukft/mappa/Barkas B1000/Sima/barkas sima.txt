 négy ajtós kivitel acéllemezből készült, ezért a súlya egyáltalán nem nagy a méreteihez képest, viszont a tartósság szempontjából kevésbé előnyös. A három hengeres Wartburg motor a kisbusz elejében a vezetőfülke alatt található, a jellegzetes hajtáslánccal és az első kerekeket hajtja meg. Az utastér 8 személyes, elől osztott, hátul két sorban osztatlan ülésekkel. A motor egy literes, kétütemű esőáramú porlasztóval, mely 45 lóerőt présel ki magából, 103 Nm nyomaték mellett. A kisbusz ma már benzinkútban nem kapható 1:50 keverési arányú benzint használ. A differenciálművet egybeépítették a 4 sebességes mechanikus sebességváltóval. Az első és hátsó futómű egyaránt független kerékfelfüggesztéssel, torziós rugózással és kettős működésű hidraulikus lengéscsillapítóval rendelkezik. A kocsi hidraulikus működtetésű, kétkörös, terheléstől függő fékerőszabályozóval van ellátva, még a rögzítőfék mechanikus működésű és az első kerekekre hat. A maximális végsebesség 100 km/h, miközben az autó 8-14 litert fogyaszt.
