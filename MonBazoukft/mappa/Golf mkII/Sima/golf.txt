1983 augusztusában mutatták be a második generációs Golfot. A forma az előző generációra hasonlított, de méreteiben megnőtt az autó. Ebből is volt 3 és 5 ajtós változat, de kabrió nem készült. Teljesen új, csatolt lengőkaros hátsó futóművet kapott. A motorpalettát is bővítették: 1,3 literes 55 LE; 1,6 literes 75 LE; 1,8 literes 90 LE-s karburátoros benzinmotorokból valamint 54 LE-s szívó- és 70 LE-s turbódízel motorokból választhatott a vásárló. A második generációból számtalan újítás készült. 1986 áprilisában bemutatták a syncro névre hallgató vysco kuplunggal felszerelt verziót. Hamarosan bemutatták a Rallye Golfot, 160 LE-s G-töltős motorral szerelték fel, és onnan lehet felismerni, hogy sárvédő szélesítéseket kapott, valamint téglalap alakú lámpákkal árulták. 1989 nyarán mutatták be a Golf Limitedet, melyet már 5 ajtósan is lehetett rendelni. 1,8 literes G-töltős, 16 szelepes motor 210 LE leadására volt képes. Mindössze 70 darab készült belőle. 1989-ben a GTD névre keresztelt dízelmotort új töltőlevegő-hűtőt kapott, melynek köszönhetően 80 LE-re erősödött.