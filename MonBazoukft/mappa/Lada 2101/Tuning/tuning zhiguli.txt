Amilyen gyorsan igyekeztek megszabadulni az egykori KGST tagországokban a régi szocialista autóktól az emberek, olyan nagy energiával keresnek ma a nosztalgiázók, a gyűjtők és autóépítők épségben maradt régi „szoci” autókat. A német Manuela Schütte lány létére autóbolond, s bizony ő is beállt a sorba: keresett, és sokaktól eltérően talált is egy egészséges állapotban megmaradt Ladát.
Amilyen gyorsan igyekeztek megszabadulni az egykori KGST tagországokban a régi szocialista autóktól az emberek, olyan nagy energiával keresnek ma a nosztalgiázók, a gyűjtők és autóépítők épségben maradt régi „szoci” autókat. A német Manuela Schütte lány létére autóbolond, s bizony ő is beállt a sorba: keresett, és sokaktól eltérően talált is egy egészséges állapotban megmaradt Ladát.
Szóval az autó jó állapotban került Manuelához. Az eredetiséget mutatja, hogy a hátsó Zsiguli feliratnál egy kis rozsdafolt is utal a kocsi korára. Tehát ez nem is annyira Lada, mint Zsiga, bár a gyárban különösebb rendszer nélkül álltak át a Lada márkanévre, párhuzamosan került fel mindkét felirat az azonos típusokra. De ez a névkeverés később is így maradt, a Samara is jött cirill betűs Szputnyik típusnéven hozzánk.
A fodrászlány azért alaposan feltúratta az autót. Több lényegi változás történt, a legfeltűnőbb az airride légrugórendszer beépítése. Ezzel aztán szépen ráfekhet a zöld bódé a ritka, Tramont TY-1 7×15 colos felnikre. A motortérben is komoly a változás, a kései, 90-es évekbeli Ladák 1.7i motorját szerelték bele, amely 84 lóerős. Az újabb motorral jött az ötfokozatú váltó is. A motort sportlégszűrővel és sportkipufogó-rendszerrel tették életképesebbé. Némileg vissza is öregítette az autót az új tulajdonosa. Babás lökhárítókat szerelt rá, az utastérbe pedig a régi kürtkarimás bakelitvolánt. Belül a korabeli álomextrákkal rakta össze a kocsit, a ritka fekete kárpitokkal és a legjobb-féle kardánbox-szal. Természetesen nem a mindennapi használatra készült a kompozíció, Manuela tuningtalálkozókra jár a krómszempillával is felszerelt öreg Zsigulijával – vagy Ladájával…